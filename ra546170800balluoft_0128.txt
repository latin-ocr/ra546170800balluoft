*62*

non vero ipsa universalis Ecclesia, aut generale Concilium
eam repraesentans, primatui seu Pontificiae jurisdictioni sub-
jicitur. Haec Martinus V. totidem verbis exscripsit exactis
Patrum Constantiensium in condemnandis erroribus Wicleffi3
Patres autem Constantienses jure notarunt erroriS, et erroris
sane eontra fidem, de quatum decidendum fuit, negare pri-
matum et jus Pontificium super particulares Ecclesias. Num
vero par error eontra fidem dici posset negare primatum et
jurisdictionem Pontificis super universalem collective ‘Eccle-
siam, de qua re tunc tanta erat controversia, quis non videat
non fuisse pariter decidendum ab iisdem Patribus in eo con-
cilio, in quo jus supra ipsum Pontificem generali synodo tri-
buere ex circumstantiis eius temporis necessarium videbatur?
Cum itaque Martinus V-. sub ”finem synodi ea verba suae
constitutioni inserta recepit confirmavitque, illud recepit et
confirmavit, quod certum et verum erat ex catholica fide, ne-
. que hoe vapprobare idem est, ac negare potestatem Pontificis
in universam Ecclesiam, sed, est tantum id- praetermittere,
quod tum in magnam controversiam adductum apud catholicoS,
ita certum de fide affirmari non poterat, uti cer-tum erat ex ea
parte, quae particulares ecclesias respicit. ⁴Hinc ergo deduci
tantummodo potest, primatum et potestatem Papae supra uni-
versalem collective Ecclesiam, et ex consequenti supra gene-
rales synodos eam repraesentantes tunc non fuisse definitum.
Num vero, quod tunc definitum non fuit, ex testimoniis anti-
quorum Patrum aliisque momentis haetenus allatis et mox ad-
jiciendis satis manifeste colligatur, quivis haud praeoccupatus
adversariorum praejudiciis facile dignoscet.

10. Ratio quidem Pontifieii primatus idipsum exigit.
Cum enim primatus non meri honoris et ordiniS, sed peculiaris
jurisdictionis institutus fuerit a Christo in bonum unitatis Ec-
clesiae (Vid. De vi primat. c. 8. et 9.), ut capite constituto
scissurarum et schismatis tollatur oceasi03 vim profecto coacti-
vam in omnes collective dehet habere, sine -qua latus schis-
matibus et scissuris aditus pateret, unitatisque bonum obtineri
non posset. Hinc qua ratione¹ ea vis in singulos ab adver-
sariis conceditur causa primatuS, eadem· in omnes collective

