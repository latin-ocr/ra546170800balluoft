—93—

vel fere omnium provinciarum Occidentis defectum, siquidem
supplevit Romanus Pontifex totius Ecclesiae caput, qui rebus
gestis assensum seu confirmationem praebuit, haud intelligo,
quo novo jure concedendus credatur titulus oecumenici con-
cilio Pisano, in quo non solum tot Episcopi, sed neuter etiam
e contendentibus Pontificibus interfuit, in quibus unum saltem
ante depositionem verum et legitimum fuisse negari non
potest: et non tantum neuter rebus. gestis assensum >et con-
firmationem generali synodo necessariam dedit, sed potius
dissensit et contradixit uterque. Neque existimes sufficere
confirmationem Alexandri V. qui post depositionem amborum
contendentium electus acta hujus synodi approbavit. Si enim
haec synodus ex hactenus observatis certam oecumenici Con-
cilii ,auctoritatem 'non habet, Alexandri quoque V. in ea electi
auctoritas incerta idoneam confirmationem praebere non poterit.
Nihil itaque certi ex Pisana synodo, quae tot ex capitibus
nutat, pro adversariorum sententia suppetit, quod. certam
oecumenici concilii auctoritatem praeferre queat.

13. Hinc sane neque schismatici neque haeretici habiti
sunt, qui alterutri contendenti adhuc post Pisanam synodum
bona fide adhaerebant, et Alexandro V. noluerunt obsequi,
nec Pisanam tanquam oecumenicam voluerunt agnoscere. Hac
de re initio Constantiensis disputatum vehementer, cum Joan-
nes XXIII. Alexandri successor volebat in ca ratum et oecu-
menicum propugnari concilium Pisanum, ne suimet electio in
dubium vocaretur. At id ¹) non potuit obtinere obsistente
praesertim Cardinali de Alliac0, qui licet concilii generalis
potestati favenS, legitimum crederet Pisanum concilium, et
onmia in eo canonice gesta, rerum tamen et gestorum veri-
tate victus fateri debuit, non minores difficultates superfuisse
post ipsum Pisanum concilium circa electionem Alexandri V.
ejusque successoris Joannis XXIII. quam illac fuerant, quae

¹) Hinc etiam in Constantiensi cautum videtur, ne Pisana synodus ⁸
vocaretur absolute concilium generale3 sed congregatio fere appellata:
Fuitque ibidem (Pisis) magna. congregatio, quam vocarunt concilium ge-
nerate utriusque obedientiae. Vide articulos, quos proposuerunt commissarii
concilii circa Benedictum XIII. t. 16. Concil. col. 641. d.

