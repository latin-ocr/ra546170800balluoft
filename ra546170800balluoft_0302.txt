——2236 -——-

vero ei auctoritati quamvis infallibili dissidentes non pareant,
vel majoribus turbis excitatis gravius resistant3 utilia vel
etiam necessaria haberi queunt, et habita sunt ejusmodi con-
cilia, ut dissensiones componerentur facilium et vel dubitantes
ad unitatem adducerentur, vel pertinacium contumacia palam
fieret. Hoc novum examen atque judicium sicut nihil prae-
judicat auctoritati et infallibilitati conciliorum generalium, post
quae aliqui dubia et difficultates produxerunt, ut de Chalce-
donensi definitione vidimuS‚ post quam ob compescendos Euty-
chianorum motus novum judicium Leone Imperatore postulante
ab omnium provinciarum Episcopis habitum fuit3 ita nec prae-
judicant infallibilitati Apostolicae generalium conciliorum judicia,
quae novo examine causae in eundem finem aliquando fuerunt
instituta.

Quandoque etiam potest esse utilis vel necessaria gene-
ralis synodi convocati0‚ antequam Pontifex definitivam senten-
tiam pronuntiet iu materia fidei, si de quaestione dogmatica
agatur adeo implexa et obscura, ut Papa judicet non esse
decidendam, aut non expedire ipsam decidere absque consul-
tatione synodi oecumenicae, in qua Episcopis totius Ecclesiae
rem discutientibUS, catholica traditio et veritas facilius certius-
que dignoscatur ab omnihus, et oppositiones contrariae mani-
festius solvantur, aditusque praecludatur novis difficultatibus
atque gravioribus scissuris, quae Ecclesiam turbarent. Hinc
sicut infallibilitas Papae in materia fidei conciliorum genera-
lium auctoritati non opponitur, nec infallibilitas conciliorum
repugnat infallibilitati Papae (neque enim duo infallibiles
pugnant inter se, neque repugnare queunt): sed altera alteram
juvat, validiusque corroborat, ac ex utraque in unum conspirante
maxima soliditas et certitudo exoritur, qualis! vel ab adversariis
admittitur in unitate membrorum cum capite. Neque alterutra
superflua dici potest, sed utraque aliquo modo necessaria, ne sub-
lata ex una parte infallibilitate Papae oporteat semper convocare
generale concilium, ut dissidia circa fidem peremptorio decreto
definiantur3 ex altera vero ne in generalibus conciliis desit
auctoritas, qua dissidentes facilius certiusque instruantur, et
contumacium detegatur perversitaS‚ et comprimatur.

