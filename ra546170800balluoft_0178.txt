——112—

culorum Wicleffi solo concilii nomine configi posset, et nihilo-
minus constitueret doctrinam fidei? Si tanquam fidei dogma
sancitum fuisset sessionibus IV. et V. Concilium Oecumeni-
cum generatim, ac ‘praesertim in materia fidei potestatem
habere immediate a Christo, qui fieri potuisset, ut( paucis
diebus post ex quadraginta Theologis octo et viginti con-
trariam sententiam tenerent, hoc est Concilium per se nul-
lam potestatem habere nisi a capite (seu nisi in unitate
cum capite) et ut Cameracensi in aliam sententiam abeunti
tam vehementer resisterent? Si huic Cardinali contendenti
Concilium esse supra Pontificem, et posse ipsum deponere
restiterunt post quartam et quintam sessionen13 nonne* post
ea decreta liberum judicarunt in utramque partem disputare?
Certe idem Cardinalis in eo libello, quo defendit solo Concilii
nomine posse edi decreta fidei, nihil dissertius et convincen-
tius in ⁴suam sententiam potuisset afferre, quam decreta lau-
datarum sessionum solo concilii nomine inscripta, siquidem
haec edita fuissent tanquam fidei dogma. Cur nihil tale teti-
git? nisi‘zuia manifestum erat omnibus-in ipsis decretis non
fuisse constitutam fidei doctrinam. Quid tandem quod idem
Cardinalis in fusiori tractata, quem subinde in eadem synodo
vulgavit de Ecclesiae, Conciliornm 9eneralinm, Romani
Pontificis et Cardinalium anctoritate, ubi eandem quaestio-
nem versat, non solum laudatorum decretorum non meminit,
nec adversarios haeresis accusat3 verum etiam disputationem
pro auctoritate Concilii Oecumenici his verbis concludit: Quae
tamen non definitive determinando, sed doctrinaliter sua-
dendo posita sunt: nam hujus rei definitionem sacri Con-
cilii determinationi submitto: quae indicant eum non credi-
disse quaestionem de Concilii generalis jure supra Pontificem
decretis sessionum IV. et V. fuisse definitam ex fide, sicut
nec postea crediderunt, nec credunt ipsi nostri adversarii, qui
nec Summos PontificeS, nec CardinaleS, aut EpiscopoS, aliosve
Pontificiae auctoritatis vindices memoratis decretis obsistentes
haereticos judicant: quod ex <eorundem adversariorum sensu
evidens est argumentum, ea decreta dogmaticum judicium non
continere, nec ad definitionem dogmatis posse referri.

