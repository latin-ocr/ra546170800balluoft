——124—

definiendis controversiis fidei accidere nequit. Neque eum
casum respicit, quo iidem opinando circa aliquam quaestionem
nondum definitam errarent in materia fidei: -quae enim ante
definitionem Ecclesiae in libera opinione versantur, haeresis
vitio carent. Ad eum itaque casum tantummodo praesens
quaestio referri potest, quo Papa privato judicio deceptus cre-
deret, et pertinaciter propugnaret aliquid contrarium cuipiam
articulo fidei evidenti, aut definito , quod haeresis proprium
est. Hoc autem in casu (quem, licet a definitione fidei et a
nostro proposito alienissimum , Dei tamen praesidio nunquam
eventurum confido) non pauci etiam ex ipsis Pontificiae
auctoritatis vindicibus ¹) jus generalis concilii in Papam a
fidc devium, seu haereticum asserunt3 quia credunt talem
Pontificem ex ipsa haeresi ab Ecclesiae fundamento, quod est
fides, et consequenter ab ipsa Ecclesia sejunctum atque prae-
cisum, a Pontificatu penitus decidisse, hacque in hypothesi jus
generaiis concilii fore in eum, qui Pontifex amplius non est,
nec primatu fruitur. Cur vero in praesentissimo omniumque
gravissimo periculo fidei, quod ex Pontifice haeresim privato
licet judicio propugnante impendenS, diuturniores moras non
pateretur, remedium ex generalis synodi non ita facili con-
vocatione expectandum credatur? Nonne etiam inferiores qui-
cunque in tanto fidei discrimine superiorem suum correctione
fraterna commonere queunt, in faciem eidem resistere, atque
revincere, et, si opus sit, redarguere ac ad resipiscentiam
urgere? Poterunt id Cardinales, qui ipsi a consiliis adstant3
poterit Romanus Clerus3 Romana etiam synodus, si expedire
judicetur,- congregata poterit. Quemcunque vel privatum
respiciunt illa Pauli ad Titum (Tit. c. 13. v. 10.): Haere-
ticam hominem post unam et alteram correctionem devita,
sciens quia subversus est, qui ejusmodi est, et delinquit,
eum sit proprio judicio condemnatus. Qui nimirum' semel

¹) Favet huic sententiae Innocentius ΙΙΙ. sermone tertio habito dic
suae consecrationis scribens: In tantum fides mihi· necessaria est, ut,
cum in ceteris peccatis Deum judicem habeam, propter peccatum, quod
in fide committitur, possim ab Ecclesia judicor& Vide Sylvium in 2. 2.
S. Thomae tom. 3. q. 39. art. 3. conclus. 2.

