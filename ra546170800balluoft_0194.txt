——128—

ll. Quodsi illud effatum Papa dubius, Papa nullm,
incredibile· judicetur praesertim in diuturniori illo schismate,
in quo dicere Ecclesiam per annos triginta et ampliuS, quibus
idem schisma duravit ab electione Urbani VI. usque ad
electionem Martini V. caruisse semper vero Pontifice, omnium-
que electionem fuisse illegitimam, absonum videtur, et fere
etiam impossibile (si enim electio cx, gr. Urbani Vl. irrita
fuisse credatur, subsecuta electio Clementis Vll. ejus aemuli,
quae non alia de causa dici potest illegitima, nisi ob legiti-
mam et ratam electionem Urbani, valida dicenda essct): si
illud, inquam, primum effatum judicetur incredibile, ⁴alia via
me expediam. Ubi enim inter duos vel tres de Pontificatu
contendentes unus ex illis verus reipsa Pontifex fuisse dicen-
dus sit, et solum latuisse, quisnam ex illis verus fuerit, num
Urbanus VI. an Clemens Vll. et similiter de aliis, qui utrin-
que subrogati fuerunt: eaedem rationeS, quibus num. 3. et 4.
probavimus certum Pontificem non subesse jurisdictioni con-
cilii quantumvis oecumenici, nec posse ab eo deponi, probant
etiam non subesse, nec deponi posse eum, qui inter duos vel
tres incerti dubiive ju1is Pontifices verus reapse et legitimus
sit, quamvis ignoretur, et dubius incertusque apud homines
habeatur. Ideo enim (ut antea preliatum est) supra· certum
Pontificem jus nullum est concilio etiam generali, quia verus
Pontifex est, et primatu fruitur, ob quem toti Ecclesiae etiam
collective sumptae, et in concilio adunatae jure divino superior
est, nec inferiori in superiorem suum coactivum jus esse
potest. Idem vero primatus inest cuivis Pontifici, qui verus
et legitimus sit, etiamsi ob ancipites circumstantias non con-
stet, quis inter contendentes sit legitimus et verus, Haec
enim ignorantia potest quidem excusare eOS, qui verum re
ipsa Pontificem sibi invincibiliter ignotum debitis officiis non
prosequuntur-3 at sicut simplex ignorantia ¹nihil juris adimit,
aut adimere potest ei, qui re ipsa verus et legitimus
Pontifex sit, licet aliis ignotus, ita nihil juris tribuit, aut
tribuere potest in ipsum concilio quamvis oecumenieO. sem-
per nimirum jus primatus manet re ipsa vero legitimoque
Pontifici, qui semper hoc primatus jure re ipsa toti Eccle-

