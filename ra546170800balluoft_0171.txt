——105—

ab Apostolisa sede confirmata constaret? Quot alii haeretici
et errores ab Ecclesia damnati simili bonae fidei ac inadver-
tentiae nomine possent excusari? Vera ratio, cur ea Con-
stantiensia decreta non constituerint olim, nec hodie consti-
tuant doctrinam fidei, cui nemo catholicus contraire potuerit,
aut possit, esset quidem haec, si vel non crederentur prae-
ferre veram definitionem fidei, sed meram constitutionem
synodalem, quae dogmaticam doctrinam non contineat,-ut ca-
pite sequenti explicabitur3 vel Constantiensis synodus in fe-
rendis iisdem decretis ob varias indicatas irregularitates atque
defectus judicetur non fuisse, 'nec haberi posse vere oecume-
nica. Si autem neutrum placeat, ut adversariis non placet,
cur nihilominus ea decreta non contineant, neque constituant “
doctrinam fidei, cui nemo citra haeresim possit reluctari, ea
sola ratio afferri potest, quia licet edita a Concilio, quod
oecumenici nomen etiam in illis sessionibus prae se tulit, et
dein repetita in Basileensi3 non tamen a sede Apostolica, id
est nec a Martino V., nec sub tempusBasileensis ab Euge-
nio IV. fuerunt approbata seu confirmata: quae approbatio
seu confirmatio ad vim generalis concilii adstruendam, et
ad constituendum dogma fidei est. maxime necessaria. Hinc
quidem Bossuetus hanc quaestionem post decreta Constantien-
sia adhuc in suspenso relictam et indecisam et libere utrin-
que agitatam agnoscit libro I. Defensionis in Appendicem
novissimae editionis traducto cap. 3. Jacobus quoque Lenfant
quantumvis Calvinista in historia Constantiensis Concilii
tom. l. pag. 89 hanc quaestionem ipsis decretis non potuisse
adhuc terminari pronuntiat. Decretis ineptis ad finiendam
litem quomodo fidere poterunt adversarii in quaestione, ubi

auctoritas requireretur omnino certa, quae jus Pontificium V
supra universam collective Ecclesiam, et supra generalia Con-

cilia primatui competens, ac tota antiquitate comprohatum ex-
truderet? ’

