Aucross An LECTOREM.

Cur confutatio Febroniani operis, quo Pontificia auctoritas
multis nominibus impetitur, tamdiu dilata‘fuerit, non obscuram
rationem afferre licet. Cum totum Febronii opus falsis prin-
cipiis innitatur, nisi ipsorum falsitas antea detegeretur, et prin-
cipia contraria apte constituerentur, inanis prorsus inutilisque
fuisset omnis confutandi labor. Explicanda primo erat natura
et ratio Pontificii primatuS, a quo omnis Pontificia auctoritas
dimanat, et praecipua primatus praerogativa in materiis fidei,
id est infallibilitas definitionum dogmaticarum, quae ab adver-
sariis catholicis inmagnam controversiam adducitur, ex fine
et ratione primatus, ac ex principiis, quae ab iisdem adver-
sariis probentur concessa, ita erat deducenda, ut qui conces-
serunt principia, cohaerenter nequeant repugnare. Num id ex
aequo praestitum sit in libro ante biennium vulgato, cum titulo
De vi et ratione primatus etc. lector non praeoccupatus di-
judicet. Secundo explicanda erat Potestas ‘Pontificia compa-
rata cum potestate Conciliorum generalium, de qua non levis

est cum iisdem adversariis quaestio praesertim in Canonibus
disciplinae antiquae, pro quibus Febronius maxime laborat3 et,
in hanc rem discutienda erant multa circa jurisdictionem Epi-

