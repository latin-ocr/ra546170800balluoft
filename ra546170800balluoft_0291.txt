*225*

nocet Febronio‚ uisi probare possit decreta a solis Patribus
edita sine consensu Papae, vel contra ejus sententiam, gene-
ralis synodi vim obtinere, ipsumque Papam etiam invitum
per se cogere. Dico per se coyere3 si quid enim aliquando
exigeret, ut in quibusdam negotiis disciplinae Papa sese vac-
commodaret sententiae plurimorum, ne scissurae et scandala
excitarentur3 id non auctoritati· Patrum concilii tribuendum
esset, sed illi altiori divino et 'naturali juri, quo‘scissuris et
scandalis obviam ire etiam ipse summus Pontifex obligatur:
nec tamen, si se bac de causa accommodaret plurimorum sen-
tentiae, assensus ejus sufficiens deesset, ex quo decreta con-
cilii ipsi 'quoque essent tribuenda. Hinc si conciliorum‘de-
creta edita leguntur non Papae, sed concilii oecumenici no-
mine, nibil obest3 cum nomine generalis concilii non Episco-
porum tantum, nec solius Papae intelligatur auctoritas, sed
Episcoporum saltem plurium· et Papae in eandem sententiam
consensuS‚ seu (ut Galli ‘adversarii explicare solent) con-
sensus corporis Episcoporum cum capite. Hinc quando Tri-
dentina synodus abolevit quaedam mandata Apostolica‚ men-
tales reservationeS, accessus et recessuS‚ qui eo aevo a Pon-
tificibus concedebantur, coadjutorias ,- vel alia hujusmodi,
exemptorumque privilegia in aliquot capitibus restrinxit3 cum
haec Papa assentiente facta fuerint, quis concilium >exercuisse
supra Papam jurisdictionem concludat? Non absimili aequivo-
catione Ecclesiae nomine, quod Tridentina synodus alicubi
adhibet, Febronius abutitur, cum· Ecclesia memoratur in iis,
quae facultates Pontificias tangunt, ac si hinc probetur jus
coactivum, seu proprie dicta jurisdictio supra Papam et in
facultates Pontificias.

ἕ. v.

De potestate'iurisdicte'onis distinguenda a potestate ordinis.

Distinctionem apud Theologos solemnem inter potesta—
tem ordinis et jurisdictionis perstringit F ebronius c. 7. ἕ. l,
n. 9. (t. 2. pag. 53. Licere quidem ait distinguere dupli-
cem potestatem Episcopalis officii in eam quae est ordinis
et quae jurisdictionis: at eas dividere wefas esse contendit,

P. Baller. de Potestate etc. 15

