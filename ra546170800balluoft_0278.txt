-- '212 ——-

stione de baptismo, quasi is quoque eos actuali excommuni-
catione ab unitate praecidisset, inutilia sunt, cum falsa vel
saltem incerta nitantur hypothesi. *Falsa quidem quoad Ste-
phanum , quem in Cyprianum ceterosque Africanos atque
Cappadoces actualem excommunicationem , quam minatus fue-
rat, haudquaquam tulisse satis probasse mihi videor in libro
De primatu c. 13. n. 53. >Falsa vero aut saltem incerta
quoad Victorem Papam, qui in quaestione de. die paschatis
S. Irenaeo agente vel non excommunicavit Asianos, ut Va-
lesius aliique contendunt, vel, sivv excommunicavit, ita mox
communionem restituit, ut a communionis unitate aliquando
discessum fuisse S. Cypriani tempore non recoleretur, quem-
admodum ex Firmih'ani litteris collegit P. Constantius in
Victorem num 7. Auctoritas Basileensium, qui Eugenium cer-
tum Pontificem deserentes in apertum schisma proruperunt,
Febronio nihilum prodest, et multo minus* ratio, qua iidem
Basileenses schismatis notam delaturi, scissurae causam in
Eugenium dissolutionem concilii decernentem rejecerunt: cum
ex celebri S. Augustini sententia praecidendae unitatis et
schismatis conficiendi· nulla sit justa necessitas et ratio, nec
schisma proprie dictum cadere queat in Papam, qui ¹) aliquos
a sua communione segregat, sed in θος, qui a Papa commu·
nionis centro se dividunt,

10. Fortius videtur illud, quod e ratione Febronius pro-
fert, nimirum haud metuendas esse censuim, vel excommuni-
cationem, cum injusta est testante Augustino (Fragment. epist.
150. t. 2. col. 879.): si quisquam fidelium fucrit anathe-
matus injuste, ei potius oberit, qui faciet, quam ei qui hanc
patietur injuriam. Injustam autem censuram, atque exeom-
municationem esse existimat illam , qua Papa Episcopalium
(aut Metropoliticarum) praerogativarum debitam restitutionem

Δ κ

¹) Aliquos inquam. Si enim Papa a sua communione segregaret
omnes, vel fere omnes catholicos, et idcirco se separaret ab Ecclesia ca-
tholica (quod nullix saltem certo Pontifici contigit), tunc Ecclesiae ipsius
caput et communionis centrum esse desineret, decidet-etque a Pontificatm

qui in sola Ecclesia catholica ex Christi promissis nunquam defectura in·
veniri potest.

