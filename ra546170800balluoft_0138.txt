*- 72-

contra senioris Romae Pontifices sententiam dicere. In
textu graeco verbum ἀποφέρεσθαι legitur, quod hic redditur
sententiam dicere. At si vim ejus verbi propriam spectemuS‚
significat potius in jus vocare subintelligendo γραφήν, vel
δίκην, quae formula est usitatior. Cur vero generali synodo
non liceat nisi per impudentiam atque temeritatem Romanos
Pontifices in judicium vocare, aut contra ipsos sententiam
dicere, ubi rebus expensis causa justa credatur, si legitimam
super ipsos generale concilium jurisdictionem habeat? Hoc
oecumenicae synodi testimonium nulli obnoxium controversiae
quantum praestet aliis quibuslibet posterioris aevi et inferioris
multo, aut nutantis auctoritatis, quae ab adversariis opponi
solent, facile est judicare. Hic certe generalis Concilii canon,
quo <Romani Pontifices ab oecumenicae quoque synodi sen-
tentia atque jurisdictione subtrahuntur, satis superque omnem
excessuS, aut assentationis notam detergit ab eo generali
axiomate‚ Prima sedes non· judicatur a quoquam, quod ex
antiquitate ac ex quodam principio naturali depromptum, ge-
neralis quoque concilii jus in summorum Pontificum personas
evidenter excludit. Ea vero Bossueti explicatio (lib. 10. De-
fens. c. 210, qua eundem octavi Concilii canonem restringen-
dum putat ad eos casus ,’ de quibus Photius eontra Nicolaum
Pontificem egit, haudquaquam congruit generalibus illius ca-
nonis verbiS‚ quae de quibuscunque controversiis et casibus
circa Romanam Ecclesiam aut summos Pontifices aliquando
excitandis, et ad oecumenicam synodum afferendis generalem
regulam constituunt. Neque cum eodem Meldensi Episcopo
reponaS‚ ipsum canonem accipiendum de casibus vulgaribus et
ordinariis, quorum causa convocatione synodi generalis Pon-
tificiam majestatem lacessere esset revera impudentissimum3
non autem intelligendum de casibus extraordinariis a Constan-
tiensi synodo memoratis, in quibus tantum oecumenicam syn-
odum posse de summis Pontificibus judicare pluribus in locis
pronuntiat. Id enim etsi in speciem conciliaris auctoritatis
restrictionem ac moderationem praeferat (Confer infra c. 9.
n. 2.); re tamen cum principiis juris non convenit. Si enim
Concilio generali per se jus esset supra Papam in extra-

